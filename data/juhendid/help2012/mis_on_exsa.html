<html>
  <head>
    <title>ekieki - Mis on EXSA</title>
    <link rel="stylesheet" href="static/style.css" type="text/css" />
    <meta http-equiv="Content-Type" content="text/html;charset=utf-8" />
  </head>
  <body>
    <div class="wiki" id="content_view" style="display: block;">
EELexi haldussüsteemi avalik laiatarbeversioon kakskeelsete sõnastike jaoks (eesti-x sõnastike andmebaas ehk EXSA) (<a class="wiki_link_ext" href="http://exsa.eki.ee/" rel="nofollow">http://exsa.eki.ee/</a>). EXSA põhikomponendid on<br />
<ul><li>sõnastike haldussüsteem EELex,</li><li>avaliku versiooni kasutajaliides ja</li><li>Eesti–X sõnastiku andmebaas.</li></ul><br />
EXSA tarkvara on universaalne ja sobib iga keelepaari jaoks. Sõnastike struktuuri aluseks on välja töötatud standardne XML skeem, mis vastab tüüpilisele kakskeelse sõnastiku struktuurile, küljendusvaate aluseks on tüüpiline sõnastikuteksti kujundus.<br />
<br />
Kasutajaliidese abil on kasutajal võimalik luua oma sõnastik ja häälestada süsteem vastavalt konkreetse sõnastiku vajadustele. Liides võimaldab iga rakenduse jaoks valida sobivad parameetrid:<br />
(a) lähtekeele ja sihtkeele valik, millega kaasneb automaatne klaviatuurivahetus ning eri keelte spellerite kasutamise võimalus;<br />
(b) küljendusvaate kujundus: kasutaja saab ise määrata elementide kirjastiili, vajalikud tekstid ja eraldusmärgid;<br />
(c) märksõna morfoloogiliste andmete automaatne genereerimine.<br />
<br />
Kasutajal on võimalik alustada oma sõnastiku loomist ka tühja andmebaasiga, kuid EXS-i andmebaas annab lisavõimalused: (a) kasutada eesti märksõnade loendit (3 eri mahus) või (b) kasutada kogu EXS-i andmebaasi. Näidiseks ja süsteemi töö proovimiseks on demoandmebaasi valitud u 70 artiklit. Tarkvara kasutamine on vaba, andmebaasi kasutamine eeldab lepingut EKI-ga.
    </div>
  </body>
</html>
