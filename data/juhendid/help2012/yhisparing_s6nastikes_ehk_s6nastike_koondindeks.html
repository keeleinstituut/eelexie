<html>
  <head>
    <title>EELexi kasutusjuhend</title>
    <link rel="stylesheet" href="static/style.css" type="text/css" />
    <meta http-equiv="Content-Type" content="text/html;charset=utf-8" />
  </head>
  <body>
    <div class="wiki" id="content_view" style="display: block;">
	<h2>Ühispäring sõnastikes</h2>
	
Ühispäring sõnastikes ehk sõnastike koondindeks on rakendus, mis ühendab Eesti Keele Instituudi EELex sõnastikusüsteemis olevad sõnastikud. Koondindeksis on võimalik<br />
<ul><li>otsida ja vaadelda märksõnade artikleid valitud sõnastikest korraga,</li><li>leida ühiseid märksõnu valitud sõnastikes (e sõnastike ühisosa),</li><li>salvestada päringutulemused endale arvutisse tekstifailina (nupp <strong>Salvesta</strong>).</li></ul><br />
Koondindeksi leiab <a class="wiki_link_ext" href="http://eelextest.eki.ee/shs_access/login.cgi" rel="nofollow">EELexi töötoast</a> parempoolses veerus lingi <a class="wiki_link_ext" href="http://eelextest.eki.ee/run/SL/Koond/Koond.html%20" rel="nofollow">Sõnastike ühispäring</a> alt (vajalik on EELexi kasutajakonto olemasolu).<br />
<br />
Otsingu tekstikastikeses saab kasutada metasümboleid '?' (üks täht) ja '*' (kuitahes palju tähti). Tekstikasti peab sisestama tingimuse. Kui nt soovitakse kõiki märksõnu, tuleb tingimuseks panna '*'.<br />
<br />
Vaikimisi on otsitavateks sõnastikeks valitud EKI olulisemad sõnastikud, valikut saab muuta ekraani allosas olevate linnukeste abil.<br />
<br />
Tüübinumbri klõpsamisel artiklis avatakse lisaaken tüübiinfo ja tüüpsõnade kohta. Tüüpide info on olemas EKSS, ÕS2006 ning võõrsõnade leksikoni, eesti-X ja eesti-vene sõnastiku kohta.<br />
<br />
Kohanimede (ÕS lisa) artiklis on võimalik vaadelda kohanime asukohta kaardil, klõpsates maakeraikooni. Kaarditeenusena kasutatav Bing Maps otsib asukoha üles kohanime päringu abil.<br />
<br />
Koondindeksi lehele viivad ka mitmed EELexi sisesed päringud, näiteks<br />
<ol><li>Otsingutulemuste tabeli (ilmub Sõnastiku tööaknas tehtud otsingu järel) veerus Sisaldub kuvatud sõnastike loetelul klõpsamine;</li><li>Sõnastiku tööaknas märksõna lahtris klõpsates avanevas menüüs esimene valik <strong>Ühised märksõnad: 'sõnastiku id' ja ...</strong> (kui sõnastiku andmed on ka MySQL-is, EELexi töötoa sõnastike loetelus on sõnastiku järel märge MySQL).</li></ol><br />
Siinset infot saab lähemalt lugeda ka koondindeksi lehelt, klõpsates nuppu <strong>Rakendusest</strong>.
    </div>
  </body>
</html>
