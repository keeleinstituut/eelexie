<html>
  <head>
    <title>EELexi kasutusjuhend</title>
    <link rel="stylesheet" href="static/style.css" type="text/css" />
    <meta http-equiv="Content-Type" content="text/html;charset=utf-8" />
  </head>
  <body>
    <div class="wiki" id="content_view" style="display: block;">
	<h2>Sõnastiku sätted</h2>
	
Avaneb sõnastiku tööaknas nupust <strong>Sõnastiku tööriistad</strong> <img src="files/sonastiku_tooriistad.png" alt="sonastiku_tooriistad.png" title="sonastiku_tooriistad.png" />-- <strong>EELex sätted</strong>.<br />
<br />
Linnuke <strong>lukusta sõnastik (hooldustöödeks vms)</strong> - lukustab sõnastiku, s.t toimetajad ei saa artikleid luua, muuta ega isegi otsida.<br />
Linnuke <strong>uue artikli lisamise dialoog</strong> - kui linnuke on, siis uue artikli loomisel kuvatakse dialoogiaken, kui linnukest ei ole, siis uue artikli loomise nupu klõpsamise järel avatakse Toimetamisalal kohe uus tühi artikkel, märksõna kohal miinus &quot;-&quot;, mille asemele tuleb märksõna tippida.<br />
Linnuke <strong>märksõna on unikaalne</strong> - määrab, kas sõnastikus on lubatud korduvad märksõnad või mitte.<br />
Linnuke <strong>kasuta automaatset klaviatuurivahetust</strong> - kui sõnastiku teine keel (näiteks vene keel) eeldab teistsugust klaviatuuri, siis teiskeelsete väljade jaoks vahetub klaviatuur automaatselt.<br />
Linnuke <strong>kasuta MS Wordi õigekirja</strong><strong>kontrolli</strong> - kui arvutisse on installeeritud MS Word ja selle eesti keele õigekirjakontroll, siis seda kasutatakse eestikeelsete väljade puhul.<br />
Linnuke <strong>kasuta reeglipõhist morfoloogiat -</strong> kui linnuke on, siis tehes paremklõps elemendi nimel, tekivad hüpikmenüüsse uued valikud:<br />
<strong>Morf. analüüs</strong> näitab sõna v teksti morfoloogilise analüüsi tulemust: algvormi ja muutevormi tähist e vormikoodi.<br />
<strong>Näita paradigmat</strong> ilmub ainult märksõna või muutevormi nimel klõpsates (moodustab märksõnast kõik muutevormid ja näitab neid tabelina, mille kohal on sõna muuttüüp ja sõnaliik ning ridades iga muutevormi juures esimeses veerus vormikood ja viimases veerus tüve pikkus).<br />
<br />
Nupp <strong>Õiguste määramine</strong> avab selle sõnastiku kasutajate tabeli, kus igale kasutajale saab määrata tema õigused selles sõnastikus:<br />
<ul><li>kas tal on <strong>peatoimetaja</strong> õigused,</li><li>kas tal on õigus andmeid eksportida (<strong>Eksport</strong>),</li><li>kas tal on õigus Vaate generaatori abil vaadet muuta (<strong>Vaade</strong>),</li><li>kas tal on õigus Skeemi generaatori abil skeemi muuta (<strong>Skeem</strong>),</li><li>kas tal on õigus Hulgiparanduste tööriista abil hulgiparandusi teha (<strong>Hulgi</strong>),</li><li>kas tal on õigus Loendite tööriista abil loendeid teha ja muuta (<strong>Loendid</strong>),</li><li>kas tal on õigus imporditööriista abil andmeid (märksõnaartikleid) baasi importida (<strong>Import</strong>).</li></ul><br />
Selle akna kaudu kasutajaid lisada ei saa, neid saab lisada Kasutajate halduse kaudu.<br />
<br />
Nupp <strong>Fontide sätted</strong> avab dialoogiakna, kus saab määrata,<br />
<ul><li>milliseid fonte ja millise suurusega kasutatakse tööakna (<strong>Toimetamisala: Suurus</strong>),</li><li>milliseid tööakna Vaate alal (<strong>Vaade: Suurus</strong>) ja</li><li>milliseid väljatrükis ehk MS Wordi failis (<strong>Vaade: Suurus vtr</strong>).</li></ul><br />
Nupp <strong>Morf.sätted</strong>ehk sätted morfoloogilise sünteesi jaoks.<br />Avab akna, kus saab määrata morfoloogia andmete esitusviisi sõnaartiklis. Parameetreid on mitu:<br />
<strong>Märksõna valik</strong> – võimaldab välistada osa märksõnu, millele pole morfoloogiakirjet vaja. Välistada saab aknasse tipitud märke sisaldavad sõnad (Välista märkidega), nt sidekriips sõna lõpus (agraar-) või menüüst valitud liigitunnusega sõnad (Välista liik), nt tsitaatsõnad (buffet).<br />
<strong>Väljundis</strong> – võimaldab linnukese abil valida morfoloogiakirjesse lülitatavaid andmeid (vormikood, sõnaliik, muuttüüp, muutevormid, morfonoloogiline kuju).<br />
<strong>Muutevormid</strong> – võimaldab (eraldi akna kaudu) täpsustada muutevormide valikut (Vormivalikud), võimaldab määrata, kas muutevormides peab olema märgitud välde, rõhk ja palatalisatsioon (linnukesed vormivaliku all), võimaldab määrata, kas muutevorme on vaja sõnastiku paberversiooni jaoks lühendada (<strong>Lühendamine</strong>) ja milline muutevorm on lühendamise puhul võrdlusaluseks (Alus).<br />
<strong>Kirje tüüp</strong> – määrab selle, kas morfoloogilise sünteesi poolt moodustatud muutevormid jäävad kõik kirjesse alles (<strong>vormipõhine</strong> kirjetüüp) või taandatakse ühise tüvega vormid üheleainsale muutevormile (<strong>tüvepõhine</strong> kirjetüüp) või esitataksegi ainult mõni üksik vorm (lühikirje).<br />
<strong>Hulgi puhul</strong> – määratakse kogu sõnastikus korraga (hulgi) sünteesitud kirjete edasine saatus: kas asendada juba varem olemasolevad kirjed uutega või mitte (<strong>Olemasolevad kirjed asendatakse</strong>) ja kas liitsõnade artiklites kutsutada morfoloogiakirje, kui liitsõna põhisõna on ka eraldi sõnastikus olemas koos morfoloogiaga (<strong>Liitsõnade kirjed eemaldatakse</strong>).<br />
<br />
Vormivalikute akna kõrval on nupp <strong>Muuda</strong>, millel klõpsates avaneb uus aken, kus saab muuta vaikimisi pakutud valikuid. Saab täpsustada sõnaklassi (<strong>Sõnaklass</strong>), määrata muuttüüpide vahemikku sõnaklassi jaoks (<strong>Tüüp</strong> ja <strong>kuni</strong>), saab lisada uusi klasse e ridu (<strong>Lisa</strong>) ja mittevajalikke ridu eemaldada (<strong>Kustuta rida</strong>). Vormid ritta valitakse paradigmast linnukese abil. Pärast nupule Ok vajutamist ilmub eelmisse aknasse uuendatud vormivalik. <br />
<br />
Lõpuks salvesta Morf. sünteesi sätted (<strong>Salvesta</strong>).
    </div>
  </body>
</html>
